Attributi X e Y
Infine gli ultimi attributi che sono stati profondamente processati sono X e Y, che rappresentano rispettivamente la longitudine e la latitudine
del luogo di avvenimento del crimine. Riportiamo per comodità un esempio estratto dal dataset in Figura X.X.
Innanzitutto grazie a Weka è stato possibile notare la presenza di outliers, ovvero istanze caratterizzate
da valori errati di X e Y. In particolare, riportiamo di seguito il valore delle coordinate degli outliers, confrontandolo con le coordinate limite
della città di San Francisco:
	. X: -120.5 (min: -122.519703, max: -122.268906)
	. Y: 90.0 (min: 37.684092, max: 37.871601)
Abbiamo supposto che il motivo di tali anomalie fossero dovute alla mancanza di disponibilità delle informazioni dei satelliti al momento della
registrazione del crimine. Poiché questi outliers erano presenti sia nel train set che nel test set, non è stato possibile escluderli in fase di addestramento,
né tanto meno in fase di validazione. Abbiamo perciò sfruttato le informazioni dell'attributo Address per recuperare, tramite una API di Google Maps,
la latitudine e la longitudine dato l'indirizzo.
Nel tentativo di risolvere il suddetto problema, ci siamo imbattuti in un altro tipo di anomalia che riguardava due indirizzi logicamente errati in quanto
rappresentavano incroci tra strade fisicamente distanti, ma di cui era necessario ricavare le corrette coordinate X e Y. In particolare gli indirizzi:
	. FLORIDA ST / ALAMEDA ST: due strade parallele che non avevano un punto di incrocio. Abbiamo prelavato le coordinate dell'unica stradina
	  perpendicolare a entrambe (TREAT ST)
	. ARGUELLO BL / NORTHRIDGE DR: due strade diametralmente opposte (la prima a Nord, la seconda nella periferia meridionale di San Francisco).
	  In questo caso abbiamo considerato l'attributo PdDistrict (il distretto di polizia che si è occupato del crimine in questione), notando
	  come il più vicino distretto fosse proprio vicino ad ARGUELLO BL. Abbiamo perciò prelevato le coordinate di tale strada.
Come si può notare dalla Figura X.X le coordinate sono espresse come numeri reali con molte cifre decimali e sono perciò molto sensibili a piccole
variazioni. E' stato necessario pertanto cercare una soluzione per ridurre drasticamente tale sensibilità al fine di facilitare di molto
la fase di addestramento dei modelli. Nel seguente paragrafo viene illustrata la soluzione da noi adoperata.

Creazione di una griglia
Data la piccolissima varianza degli attributi X e Y, abbiamo pensato di creare una griglia quadrata virtuale (con un numero regolabile di celle per lato),
definendo dapprima le coordinate limite della città di San Francisco (le stesse riportate nel precedente paragrafo). Detto n il numero di celle per lato,
è stata effettuata una normalizzazione di entrambe le coordinate, riportandole nell'intervallo [0,n] (0 coincideva con il minimo, n con il massimo); successivamente
le coordinate ottenute sono state quantizzate in valori interi. Chiaramente in seguito a questa operazione istanze caratterizzate da un valore molto simile
di X e Y, sono ricadute nella stessa cella, pertanto le nuove coordinate quantizzate erano uguali.
Per una maggiore chiarezza riportiamo come esempio la trasformazione delle coordinate di Figura X.X, usando una griglia di 100 celle per lato.