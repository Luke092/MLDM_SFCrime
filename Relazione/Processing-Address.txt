Attributo Address
Un altro attributo che secondo noi andava rielaborato è
quello che descrive testualmente il luogo di avvenimento del crimine, ovvero
l'indirizzo. Riportiamo per comodità un esempio estratto dal dataset in Figura X.X.
Come si può notare dalla Figura X.X i valori assunti da questo attributo sono molto specifici
per il crimine in quanto rappresentano il nome di una via con il relativo numero del blocco di appartenenza;
nel caso di un incrocio tra due strade, il valore assunto comprende i nomi, separati da "/", delle vie con il 
relativo numero del blocco di appartenenza. Inoltre grazie a Weka è stato possibile osservare come il 
numero di valori distinti nel training set per questo attributo è 23.228, decisamente troppo elevato
per applicare un criterio di splitting delle istanze. Abbiamo dunque pensato di elaborare l'attributo
Address, creando nuovi attributi più generici che portassero maggiori informazioni in fase di addestramento.
I seguenti paragrafi mostrano le soluzioni da noi adoperate.

1) Creazione dell'attributo isCross
La prima soluzione è stata quella di ridurre drasticamente il numero di possibili valori per l'indirizzo,
creando il nuovo attributo isCross, che rappresenta un valore booleano secondo la seguente semplice regola:
	. Yes: corrisponde ad un incrocio tra due strade;
	. No: corrisponde ad una sola strada.
Come si può intuire il numero di possibili valori per l'indirizzo è stato ridotto a 2, numero di gran
lunga inferiore rispetto a quello iniziale.
In figura X.X riportiamo come esempio la trasformazione degli indirizzi di Figura X.X.

2) Creazione dell'attributo streetType
La seconda soluzione è invece stata quella di creare l'attributo streetType che rappresentasse il tipo
di strada in cui è avvenuto il crimine (informazione ricavabile dalle due lettere finali dell'indirizzo).
I valori assunti da questo nuovo attributo seguono seguono il seguente schema:
	. se l'indirizzo non è un incrocio: il valore assunto è il tipo di strada descritto nell'indirizzo;
	. se l'indirizzo è un incrocio tra due strade dello stesso tipo: il valore assunto è il tipo delle strade dell'incrocio;
	. se l'indirizzo è un incrocio tra due strade di diverso tipo: il valore assunto è rappresentato dai tipi delle due strade separati da "/"
Adoperando questa convenzione il numero di possibili valori per l'indirizzo è stato ridotto a 98, numero di gran 
lunga inferiore rispetto a quello iniziale.
Chiaramente i valori usati per rappresentare incroci tra strade di diverso tipo devono essere indipendenti dall'ordine
in cui le strade stesse compaiono nell'incrocio perciò ad esempio un incrocio tra una Street ed una Avenue è equivalente all'incrocio 
tra una Avenue ed una Street.
Per una maggiore chiarezza riportiamo come esempio la trasformazione degli indirizzi di Figura X.X.